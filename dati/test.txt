È arrivata, come previsto, la neve a Roma. I primi fiocchi sulla Capitale sono caduti intorno alle 2 della notte tra domenica e lunedì, nella zona nord. Panorama mozzafiato, tra Colosseo e Cupolone di San Pietro ricoperti del manto bianco. Strade imbiancate ovunque e scuole, di ogni ordine e grado, chiuse lunedì nella capitale, come disposto da un’ordinanza del Campidoglio che ha confermato la chiusura anche per martedì 26 con una nuova ordinanza. Burian, l’ondata di gelo siberiano largamente prevista, ha portato i fiocchi di neve a Roma dopo sei anni esatti. L’ultima volta era stato nel febbraio del 2012. Sull’asfalto e sulle auto, nella prima mattinata, già una decina di centimetri. Ed è stato convocato il comitato operativo della Protezione civile. Ci sono dei problemi all’aeroporto di Fiumicino e forti ritardi a Termini per l’Alta Velocità.
